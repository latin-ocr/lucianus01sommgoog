152 Aonfflfflor

ETAIP. Παντάπασιν, ὦ Μένιππε, παγγέλοιος καὶ
τεταραγμένη. ’

ΜΕΝ. Καὶ μήν, ὦ ἑταῖρε, τοιοῦτοι πάντες εἰσὶν οἱ
ἐπὶ γῆς χορευταὶ κάκ τοιαύτης ἀναρμοστίας ὁ τῶν ἀνθρώ-
πων βίος συντέτακται, οὗ μόνον ἀπῳδὰ φθεγγομένων,

ἀλλὰ καὶ άνομοίων τὰ σχήματα καὶ τᾶναντία κινουμένων ,

καὶ ταύτὸν οὐδὲν ἐπινοούντων, ἄχρι ἂν αὐτῶν ἕκαστον
ὃ χορηγὸς ἀπελάσῃ τῆς σκηνῆς οῦκέτι δεῖσθαι λέγων ·
τοῦντεῦθεν δὲ ὅμοιοι πάντες ἤδη σιωπῶντες, οὐκέτι τὴν
συμμιγῆ ἐκείνην καὶ ἄτακτον ᾠδὴν ἀπᾴδοντες. ἀλλ’ ἐν

αὐτῷ γε ποικίλῳ καὶ πολυειδεῖ τῷ θεάτρῳ πάντα μὲνττε

18 γελοῖα δήπουθεν ἦν τά γιγνόμενα· 18. μάλιστα δὲ ἐπ’
ἐκείνοις ἐπῄει μοι γελᾶν τοῖς περὶ γῆς ὅρων ἐρίζουσι καὶ
τοῖς μέγα φρονοῦσιν ἐπὶ τῷ τὸ Σικυώνιον πεδίον γεωρ-
γεῖν ἢ Μαραθῶνος ἔχειν τὰ περὶ τὴν Οἰνόην ἢ Ἀχαρνῆσι
πλέθρα κεκτῆσθαι χίλια· τῆς γοῦν Ἑλλάδος ὅλης, ὥς τότε
μοι ἄνωθεν ἐφαίνετο, δακτύλων οὔσης τὸ μέγεθος τετ-
τάρων κατὰ λόγον, οἶμαι, ἦ Ἀττικὴ πολλοστημόριον ἧν.
ὥστε ἐνενόουν ἐφ’ ὁπόσῳ τοῖς πλούσίοις τούτοις μέγα
φρονεῖν ’κατελείπετω σχεδὸν γὰρ ὅ πολυπλεθρότατος
αὐτῶν μίαν τῶν Ἐπικουρείων ἀτόμων ἐδόκει μοι γεωρ-
γεῖν. ἀποβλέψας δὲ δὴ καὶ ἐς τὴν Πελοπόννησον, εἶτα
τὴν Κυνοσουρίαν γῆν ἰδών ἀνεμνήσθην περὶ ὅσου χω-
ρίου, κατ’ οὐδὲν Αἰγυπτίου φακοῦ πλατυτέρου, τοσοῦ-
τοι ἔπεσον Ἀργείων καὶ Λακεδαιμονίων μιᾶς ἡμέρας. καὶ
μὴν εἴ τινα ἰ’δοιμι ἐπὶ χρυσῷ μέγα φρονοῦντα, ὅτι δακτυ-
λίους τε εἶχεν ὀκτώ καὶ φιάλας τέτταρας, πάνυ καὶ ἐπὶ
τούτῳ ἂν ἐγέλων. τὸ γὰρ Πάγγαιον ὅλον αὐτοῖς μετάλ-
λοις κεγχριαῖον ἦν τὸ μέγεθος.

’ ’19 19. ΕΤΑΙΡ. Ὠ μακάριε Μένιππε τῆς παραδόξου

θέας. αἱ, δέ γε πόλεις πρὸς Διὸς καὶ οἱ ἄνδρες αὐτοὶ πη-
λίκοι διεφαίνοντο ὅνωθενς

ΜΕΝ. Οἶμαί σε πολλάκις ἤδη μυρμήκων ἀγορὰν
ἑωρακέναι, τοὺς μὲν εἰλουμένους, ἐνίους δὲ ἐξιόντας,
ἐτέρους δὲ ἐπανιόντας αῦθις ἐς τὴν πόλιν· καὶ ὃ μέν
τις τὴν κόπρον ἐκφέρει, ὅ δὲ ἁρπάσας ποθὲν ἢ κυάμου

’Π4

