150 ΛΟΥΚΙΑΝΟΥ

μόνος ἀντίον δέδορκε τῶ ἡλίῳ, καὶ τοῦτό ἐστιν ό γνήσιος
καὶ βασιλεὺς ἀετός, ἢν ἀσκαρδαμυκτὶ πρὸς τὰς α’κτῑ-
νας βλέπῃ. Φασὶ ταῦτα, ἦν δ’ ἐγώ, καί μοι ἤδη μεταμέ-
.· λει, ὅτι δεῦρο ἀνιῶν ούχὶ τῶ ὠφθαλμῶ τοῦ ἀετοῦ ἓνε-
θέμην τοὺς ἐμοὺς ἐξελών· ῶς νῦν γε ἡμιτελὴς ἀφῖγμαι
καὶ οὗ πάντα βασιλικῶς ἐνεσκευασμένος, ἀλλ’ ἔοικα τοῖς
νόθοις ἐκείνοις καὶ ἀποκηρύκτοις. Καὶ μὴν πάρα σοι’, ἧ
δ’ ὅς, αὐτίκα μάλα τὸν ἕτερον ὀφθαλμὸν ἔχειν βασιλι-
κόν· ἢν γὰρ ἐθελήσῃς ἀναστὰς μικρὸν ἐπισχών τοῦ γυπὸς
τὴν πτέρυγα θατέρᾳ μόνῃ πτερύξασθαι, κατὰ λόγον τῆς
πτέρυγος τὸν δεξιὸν ὀφθαλμὸν ὀξυδερκὴς ἔσῃ· τὸν γὰρ 'lffi
ἕτερον ούδεμία μηχανὴ μὴ οὐκ ἀμβλύτερον δεδορκέναι ¹
τῆς μερίδος ὄντα τῆς χείρονος. Ἅλις, ἦν δ’ ἐγώ, εἰ καὶ
ὁ δεξιὸς μόνος ἀετῶδες βλέποι· οὐδὲν γὰρ ὃν ἔλαττον γέ-
νοιτο, ἐπεὶ καὶ τοὺς τέκτονας πολλάκις ἑωρακέναι μοι
δοκῶ θατέρῳ τῶν ὀφθαλμῶν ἄμεινον πρὸς τούς κανόνας
ἀπευθύνοντας τὰ ξύλα.
Ταῦτα εἷπῶν ἐποίουν άμα τὰ ὑπὸ τοῦ Ἐμπεδοκλέους
παρηγγελμένα· o‘ δὲ κατ’ ὀλίγον ὗπαπιῶν ές καπνὸν
15 ἠρέμα διελύετο. 15. κάπειδὴ τάχιστα ἐπτερυξάμην, αἰ·-
τίκα με φῶς πάμπολυ περιέλαμψε καὶ τὰ τέως λανθά-
νοντα πάντα διεφαίνετο· κατακύψας γοῦν ές τὴν γῆν
ἑώρων σαφῶς τὰς πόλεις, τοὺς ἀνθρώπους, τὰ γιγνό-
μενα, καὶ ού τὰ έν ὑπαίθρῳ μόνον, ἀλλὰ καὶ ὁπόσα οἲ-
κοι ἔπραττον οἰόμενοι λανθάνειν, Πτολεμαῖον μὲν συν-
όντα τῇ ἀδελφῇ, Λυσιμάχῳ δὲ τὸν υἱὸν ἐπιβουλεύοντα,
τὸν Σελεύκου δὲ Ἀντίοχον Στρατονίκῃ διανεύοντα λά-
θρα τῇ μητρυιᾷ, τὸν δὲ Θετταλὸν Ἁλέξανδρον ὑπὸ τῆς 770
γυναικὸς ἀναιρούμενον καὶ Ἀντίγονον μοιχεύοντα τοῦ
υἱοῦ τὴν γυναῖκα καὶ Ἀττάλῳ τὸν υἱὸν ἐγχέοντα τὸ φάρ-
μακον, ἑτέρωθι δ’ αύ Ἀρσάκην φονεύοντα τὸ γύναιον καὶ
τὸν εὐνοῦχον Ἀρβάκην ἕλκοντα τὸ ξίφος ἐπὶ τὸν Ἀρσά-
κην, Σπατῖνος δὲ o‘ Μῆδος ἐκ τοῦ συμποσίου πρὸς τῶν
δορυφορούντων εἵλκετο ἔξω τοῦ ποδὸς σκύφῳ χρυσῶ τὴν
ὀφρὺν κατηλοημένος. ὅμοια δὲ τούτοις ἓν τῇ Λιβύῃ καὶ
παρὰ Σκύθαις καὶ Θρᾳξὶ γιγνόμενα ἐν τοῖς βασιλείοις

 

