ΖΕΥΣ ΤΡΑΓΩιΔΟΣ. 99

ΕΡΜ. Μανθάνω ότι πλουτίνδην κελεύεις, ἀλλὰ μὴ
ἀριστίνδην καθίζειν καὶ ἀπὸ τιμημάτων. ἥκετ’ οὖν ες
τὴν προεδρίαν ὖμεῑς οἱ χρυσοῖ. 8. ἐοίκασιν, ὦ Ζεῦ,οἷ 8
βαρβαρικοὶ προεδρεύσειν μόνοι· ὥς τούς γε (Έλληνας
ὁρᾷς ὁποῖοί εἰσι, χαρίεντες μὲν καὶ εὐπρόσωποι καὶ κατὰ
τέχνην ἐσχηματισμένοι, λίθινοι δὲ η χαλκοῖ ὁμοίως άπαν-
τες ἢ οἵ γε πολυτελέστατοι αὐτῶν ἐλεφάντινοι ὀλίγον
όσον τοῦ χρυσοῦ ἀποστίλβοντες, ῶς ἐπικεχρῶσθαι καὶ
ἐπηυγάσθαι μόνον, τὰ δὲ ἔνδον ὑπόξυλοι καὶ οὗτοι,
μυῶν ἀγέλας ὅλας, ἐμπολιτευομένας σκέποντες· ἦ Βενδῖς
δὲ αὖτηὶ καὶ ὃἌνουβις ἐκεινοσὶ καὶ παρ’ αὐτὸν δ’Ἀττις
καὶ 0‘ Μίθρης καὶ ὅ Μὴν ὁλόχρυσοι καὶ βαρεῖς καὶ πολυ-
τίμητοι ὥς άληθῶς.

652 9. ΠΟΣ. Καὶ τοῦτο, ῶ Ἑρμῆ, δίκαιον, τὸν κυνο- 9
πρόσωπον τοῦτον προκαθίζειν ἐμοῦ τὸν Αἰγύπτιον καὶ
ταῦτα Ποσειδῶνος ὅντοςς ¹

EPM. Ναί. ἀλλὰ σὲ μέν, ὦ ἐννοσίγαιε, χαλκοῦν ὅ
Λύσιππος καὶ πένητα ἐποίησεν, οὐκ ἐχόντων τότε τῶν
Κορινθίων χρυσόν· οὗτος δὲ ὅλοις μετάλλοις πλουσιώ-
τερός ἐστιν. ἀνέχεσθαι οὖν χρὴ παρεωσμένον καὶ μὴ ἀγα-
νακτεῖν, ε’ί τις ῥῖνα τηλικαύτην χρυσῆν ἔχων προτετίμη-
ταί σου.

10. ΑΦΡ. Οὐκοῦν, a} Ἑρμῆ, κᾶμὲ λαβῶν ἐν τοῖς 10
προέδροις που κάθιζε· χρυσῆ γάρ εἰμι.

ΕΡΜ. Οὗχ ὅσα γε, ῶ Ἀφροδίτη, κᾶμὲ ἱρᾶν, ἀλλ’
εἰ μὴ πάνυ λημῶ, λίθου τοῦλευκοῦ Πεντέληθεν, οἶμαι,
λιθοτομηθεῖσα, εἶτα δόξαν οὕτω Πραξιτέλει Ἀφροδίτη
γενομένη Κνιδίοις παρεδόθης.

653 ΑΦΡ. Καὶ μὴν ἀξιόπιστόν σοι μάρτυρα τὸνὍμηρον
παρέξομαι ἄνω καὶ κάτω τῶν ῥαψῳδιῶν χρυσῆν με τὴν
Ἀφροδίτην εἶναι λέγοντα.

ΕΡΜ. Καὶ γὰρ τὸν Ἀπόλλω o‘ αὐτὸς πολύχρυσον
εἶναι ἔφη καὶ πλούσιον· ἀλλὰ νῦν ὄψει κάκεῖνον ἐν τοῖς
ζευγίταις που καθήμενον, ἀπεστεφανωμένον γε ὗπό τῶν
λῃστῶν καὶ τοῦς κόλλοπας τῆς κιθάρας περισεσυλημένον·
ὥστε ἆγάπα καὶ σύ μὴ πάνυ ἐν τῷ θητικῷ ἐκκλησιάζουσα.

7*

