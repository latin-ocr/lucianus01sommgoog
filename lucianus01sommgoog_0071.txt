ΤΟΞΑΡΙΣ u ΦΙΔΙΑ. 55

5. ΤΟΞ. ’Ἀκουε δη, ὦ θαυμάσιε, καὶ σκόπει καθ’ ὅ
ὁσον ἡμεῖς οἱ βάρβαροι εὐγνωμονέστερον ὑμῶν περὶ τῶν ,
ἀγαθῶν ἀνδρῶν κρίνομεν, εἴ γε ἐν ’Ἀργει μὲν καὶ Μυ-
κηναις οὐδὲ τάφον ἔνδοξόν ἐστιν ἰδεῖν Ὀρέστου ἢ Hv-
λάδου, παρ’ ἡμῖν δὲ καὶ νεώς ἀποδέδεικται αὐτοῖς άμα
ἀμφοτέροις, ὥσπερ εἰκὸς ην, ἑταίροις γε ουσι, καὶ θυ-
σίαι προσάγονται καὶ ἡ άλλη τιμὴ ἅπασα· κωλύει τε οὗ·
δέν, οτι ξένοι ἦσαν, ἀλλὰ μὴ Σκύθαι, ἀγαθοὺς κεκρί-

512 σθαι· οὗ γὰρ ἐξετάζομεν ὅθεν οἱ καλοὶ και ἀγαθοί εἰσιν,
ουδὲ φθονοῦμεν, εἰ μὴ φίλοι οντες ἀγαθὰ εἰργάσαντο,
ἐπαινοῦντες δὲ ἃ ἔπραξαν , οἰκείους αὖτοὺς ἀπὸ τῶν ἔρ-
γων ποιούμεθα. ὃ δὲ δὴ μάλιστα καταπλαγέντες τῶν ἀν-
δρῶν ἐκείνων ἐπαινοῦμεν, τοῦτο’ ἐστιν, ὅτι ἡμῖν ἔδοξαν
φίλοι οὗτοι δὴ ἄριστοι ἁπάντων γεγενῆσθαι καὶ τοῖς ἅλ-
λοις νομοθέται καταστῆναι, ῶς χρὴ τοῖς φίλοις ἁπάσης
τῆς τύχης κοινωνεῖν καὶ ὑπὸ Σκυθῶν τῶν ἀρίστων θε-
ραπεύεσθαι. 6. καὶ ὅ γε μετ’ ἀλλήλων ἢ ὑπὲρ ἀλλήλων 6
ἔπαθον, ἀναγράψαντες οἱ πρόγονοι ἡμῶν ἐπὶ στήλης
χαλκῆς ἀνέθεσαν ἐς τὸ Ὀρέστειον καὶ νόμον ἐποιήσαντο,
πρῶτον τοῦτο μάθημα καὶ παίδευμα τοῖς παισὶ τοῖς σφε-
τέροις εἶναι τὴν στήλην ταύτην καὶ τὰ ἐπ’ αυτῆς γεγραμ-
μένα διαμνημονεῦσαι. θᾶττον γοῦν τούνομα ἕκαστος αν
αυτῶν ἐπιλάθοιτο τοῦ πατρὸς ἢ τὰς Ὀρέστου καὶ Πυ-
λάδου πράξεις ἀγνοήσειεν· ἀλλὰ καὶ ἐν τῷ περιβόλῳ

513 τοῦ νεῶ τὰ αὐτὰ ὁπόσα ἦ στήλη δηλοῖ, γραφαῖς υπὸ
τῶν παλαιῶν εἰκασμένα δείκνυται, πλέων Ὀρέστης ἅμα
τῷ φίλῳ, εἶτα ἐν τοῖς κρημνοῖς διαφθαρείσης αὐτῷ τῆς
νεὼς συνειλημμένος καὶ πρὸς την θυσίαν παρεσκευασμέ-
νος, καὶ ἦ Ἰφιγένεια ἤδη κατάρχεται αὗτῶν· καταντικρὺ
δὲ ἐπὶ τοῦ ἑτέρου τοίχου ἤδη ἐκδεδυκὼς τὰ δεσμά γέ-
γραπται καὶ φονεύων τὸν Θόαντα καὶ πολλοὺς ἄλλους
τῶν Σκυθῶν, καὶ τέλος ἀποπλέοντες, ἔχοντες τὴν Ἰφι-
γένειαν καὶ τὴν θεόν· οἱ Σκύθαι δὲ ἄλλως ἐπιλαμβά-
νονται τοῦ σκάφους ἤδη πλέοντος ἐκκρεμαννύμενοι τῶν
πηδαλίων καὶ ἐπαναβαίνειν πειρώμενοι, εἶτ’ οὐδὲν ἀνύ-
σαντες οἶ μὲν αὐτῶν τραυματίαι, οἱ δὲ καὶ δέει τούτου

