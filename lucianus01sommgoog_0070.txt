54 [ΔΟΥΚΙΑΝΟΥ]

ἐκ τῆς χώρας ἇποξενωθέντων· εἶτ’, οἶμαι, ἀντὶ τῶν
θεῶν ἁπάντων τοὺς ἐπ’ ἐξαγωγῇ αὐτῶν ἥκοντας ἄνδρας
ἐκθειάσετε καὶ ἱεροσύλοις ὖμῖν οῦσιν θύσετε ὥς θεοῖς.
8 3. εἰ γὰρ μὴ άντὶ τούτων Ὀρέστην καὶ Πυλάδην τιμᾶτε,
ἀλλ’ εἰπέ, τί ἄλλο, ὦ Τόξαρι, ἀγαθὸν ὑμᾶς εἰργάσαντο,
ἄνθ’ ὅτου, πάλαι οὗ θεοὺς εἶναι δικαιώσαντες αὐτούς,
νῦν τὸ ἔμπαλιν θύσαντες αῦτοῖς θεοὺς νενομίκατε καὶ
ἱερείοις ὀλίγου δεῖν τότε γενομένοις ἱερεῖα νῦν προσάγετες
γελοῖα γὰρ ἂν ταῦτα δόξειε καὶ ὑπεναντία τοῖς πάλαι.

ΤΟΞ. Καὶ ταῦτα μέν, ὦ Μνήσιππε, γενναῖα τῶν
ἀνδρῶν ἐκείνων, ἃ κατέλεξας. τὸ γὰρ δύο ὄντας οῦτω
μέγα τόλμημα τολμῆσαι καὶ τοσοῦτον άπὸ τῆς αὖτῶν
ἀπάραντας ἐκπλεῦσαι ἐς τὸν Πόντον ἀπείρατον ἔτι τοῖς
Ἕλλησιν ὅντα πλὴν μόνων τῶν ἐπὶ τῆς Ἀργοῦς ἐς τὴν
Κολχίδα στρατευσάντων, μὴ καταπλαγέντας μήτε τοὺς
μύθους τούς ἐν αὐτῷ μήτε τὴν προσηγορίαν καταδεί-
σαντας, ὅτι ἄξενος ἐκαλεῖτο, οἶα, οἶμαι, ἆγρίων ἐθνῶν
περιοικούντων, καὶ ἐπειδὴ ἑάλωσαν, οῦτως ἀνδρείως
χρήσασθαι τῷ πράγματι καὶ μὴ ἀγαπῆσαι εἰ διαφυλάξον- 511 ’
ται μόνον, ἀλλὰ τιμωρησαμένους τὸν βασιλέα τῆς ῦβρεως
καὶ τὴν Ἄρτεμιν ἀναλαβόντας ἀποπλεῦσαι , πῶς ταῦτα
οὗ θαυμαστὰ καὶ θείας τινὸς τιμῆς ἄξια παρὰ πάντων,
ὁπόσοι ἀρετὴν ἐπαινοῦσιν; ἀτὰρ οὗ ταῦτα ἡμεῖς Ὀρέστῃ
καὶ Πυλάδῃ ἐνιδόντες ’ἥρωσιν αὐτοῖς χρώμεθα.

4. ΜΝΗΣ. Λέγοις ἂν ἤδη δ’ τι γε σεμνὸν καὶ θεῖον
ἄλλο ἐξειργάσαντο. ἐπεὶ ὅσον ἐπὶ τῷ πλῷ καὶ τῇ ἀπο· l
δημίᾳ πολλοὺς ἄν σοι θειοτέρους ἐκείνων ἀποδείξαιμι ²
τοὺς ἐμπόρους, καὶ μάλιστα τοὺς Φοίνικας αὐτῶν, οὐκ
ἐς τὸν Πόντον οῦδὲ ἄχρι τῆς Μαιώτιδος καὶ τοῦ Βοσπό-
ρου μόνον ἐσπλέοντας, ἀλλὰ πανταχοῦ τῆς Ἑλληνικῆς
καὶ βαρβαρικῆς θαλάττης ναυτιλλομένους· ἅπασαν γὰρ
οὗτοι άκτὴν καὶ πάντα αἰγιαλόν, ὥς εἰπεῖν, διερευνη-
σάμενοι καθ’ ἕκαστον ἔτος ὀψὲ τοῦ μετοπώρου ἐς τὴν
αὐτῶν ἐπανίασιν. οὓς κατὰ τὸν αὐτὸν λόγον θεοὺς νό-
μιζε, καὶ ταῦτα καπήλους καὶ ταριχοπώλας, εἰ τύχοι,
τοὺς πολλοὺς αῦτῶν ὄντας.

